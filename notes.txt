Vašou úlohou je naprogramovať Thompsonovu konštrukciu, t.j. zostrojenie konečného automatu z 
regulárneho výrazu. Vy máte ako vstup postupnosť operácií nad regexami a Vašou úlohou je postupne
 zostrojiť výsledný nedeterministický konečný automat. Následne máte tento automat použiť na 
 akceptáciu zadaných reťazcov. Teda v tomto zadaní musíte naprogramovať konečný automat a prácu
 s ním. Teda máte programovať Thompsonovu konštrukciu "from scratch".

- Taktiež musíte naprogramovať vlastnú reprezentáciu konečného automatu a prácu s ním, nie 
preberať implementácie z iných zdrojov.

- Výsledkom Thompsonovej konštrukcie je NKA. Tu si môžete vybrať, či budete akceptáciu reťazcov
 riešiť priamo výpočtom v NKA, alebo naprogramujete aj determinizáciu na DKA a následne výpočet v DKA.

Thompsonova konštrukcia tvorila náplň prednášky a cvičenia počas 3. týždňa.